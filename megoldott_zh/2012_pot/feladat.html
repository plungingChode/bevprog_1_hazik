<html>
<meta http-equiv="Content-Type" content="text/html; charset=utf8" /> 
<body>
<h3>
Bevezetés a programozásba, Géptermi pótZH, 2013. 01. 29.
</h3>

A ZH két feladatot tartalmaz, és három óra áll rendelkezésre a megoldáshoz. A programok elkészítéséhez segédanyagként csak nyomtatásban megjelent könyvet szabad használni, minden más anyaggal (előadásdiák, pendrive, szomszéd hallgató) való próbálkozás tilos. A gyakorlatvezetőnek joga van a géptermi ZH gyenge teljesítménye esetén a beadandókat összevetni a géptermi ZH-n készített programmal, és amennyiben nem meggyőző a beadandó saját kezűsége, a gyakorlati jegy megtagadható.
<p>
A ZH írása közben amennyiben kérdésed van, csendben jelezd a felügyelőnek, és a kérdést csak személyesen tedd fel, ne zavard mások munkáját. Amennyiben egy szakasszal készen vagy, szintén jelezz egy felügyelőnek, aki elbírálja a munka minőségét, és megmondja, hogy elfogadja-e, vagy sem. Az elutasítást nem minden esetben kell megmagyaráznia, csak ha úgy ítéli meg, hogy a tananyagnak nem képezi szerves részét a probléma.
<p>
Az első feladat megoldásához a programszöveg módosításra engedélyezett részén a hiányzó részeket el kell készíteni. A program önpontozó, akkor érvényes, ha a megadott pontszámot eléred.
<p>
A második feladatra adott megoldást csak akkor vesszük figyelembe, ha az első feladat érvényes.
<h4>Pontozás</h4>
A beugró 10 pontot érhet. Előfordulhat elfogadott, érvényes beugró, ami nem 10 pontos. A második feladat három részfeladata 10-10-10 pontot ér, a függvények szerkezete is 10 pontot, és a rekordhasználat minőségére is 10 pont adható, a teljes pontszám így 50 pont.
<p>
<h4>A második feladat leírása</h4>

A mellékelt exosolarsystems_final.txt fájlban a jelenleg ismert exobolygók csillagai vannak felsorolva. A fájl minden sora a következőképpen épül fel:
vesszővel elválasztva a
csillag neve,
konstelláció amiben van,
látszó fényeség magnitudóban (minél kisebb, annál világosabb, 6 még látható szabad szemmel),
távolság fényévben,
színképosztály,
csillagtömeg naptömegben,
csillagsugár napsugárban,
hömérséklet kelvinben
és végül az adott csillag körül keringő exobolygók száma.
<br>
<tt>
<br>
HD142, Phoenix,  5.70, 84, G1V, 1.101, 0.862, 6176, 1
<br>
WASP-44, Cetus,  12.87, 1157, G8V, 0.951, 0.927, 5409, 1
</tt>

<h5>A csoport</h5>

a) Hány napnál nehezebb csillag körül találtak eddig legalább 2 exobolygót?
<p>
b) Többségben vannak-e a Nap típusú (G-vel kezdődő színképosztály) exobolygói? Hány százalék?
<p>
c) Melyik konstelláció tartalmazza a legtöbb látható host csillagot (host csillag: van exobolygója, tehát szerepel a fájlban)?
<p>

<h5>B csoport</h5>

a) Hány napnál kisebb méretű csillag körül találtak eddig legfeljebb 2 exobolygót?
<p>
b) Igaz-e hogy a Nap típusú (G-vel kezdődő színképosztály) csillagok nem teszik ki az 
exobolygók csillagainak egyharmadát? Hány százalék?
<p>

c) Melyik konstellációban találták a legtöbb exobolygót?
<p>

</body>
</html>
